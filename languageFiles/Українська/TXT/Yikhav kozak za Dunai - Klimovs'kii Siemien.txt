Семен Климовський

ЇХАВ КОЗАК ЗА ДУНАЙ





Їхав козак за Дунай,

Сказав: — Дівчино, прощай!

Ти, конику вороненький.

Неси та гуляй.



Постій, постій, козаче,

Твоя дівчина плаче;

3 ким ти мене покидаєш —

Тільки подумай!



— Білих ручок не ламай,

Ясних очок не стирай,

Мене з війни зо славою

К собі дожидай.



— Не хочу я нічого,

Тільки тебе одного.

Ти будь здоров, мій миленький,

А все пропадай!



Свиснув козак на коня

— Зоставайся, молода!

Я приїду, як не згину,

Через три года.



Тебе ж, мила, не забуду,

Поки жив на світі буду.

Коли умру на війні —

Поплач обо мні!





